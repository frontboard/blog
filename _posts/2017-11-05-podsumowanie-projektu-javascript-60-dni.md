---
title: "Podsumowanie projektu JavaScript w 60 dni"
date: 2017-11-05T14:15:39+00:00
author: kstawinski
layout: post
categories: inne
img: podsumowanie-projektu-javascript-60-dni.jpg
redirect_from:
  - /podsumowanie-projektu-javascript-60-dni/
---
Tworząc projekt JavaScript w 60 dni, nie spodziewałem się tak dużego zainteresowania. W ciągu kilku pierwszych dni na Facebooku pojawiło się około 400 fanów, ale o tym zaraz.

Pod koniec sierpnia podjąłem decyzję, że fajnie byłoby w końcu usiąść i nauczyć się tego nieszczęsnego JavaScriptu. Dałem sobie równo 2 miesiące na to, aby jednocześnie **uczyć się JS i blogować**. Wszystko byłoby fajnie, gdyby nie to, że doba ma tylko 24 godziny… ;) Dlatego z planowanych około 20 wpisów pojawiło się zaledwie 8, ale mimo wszystko **jestem zadowolony**. Nie chciałem, aby na blogu pojawiały się krótkie notatki mówiące o tym czego się nauczyłem. Chciałem pokazać jak coś działa, aby osoba taka jak ja - początkująca - mogła kiedyś tutaj wejść i poznać dane zagadnienie.



## Lista wpisów napisanych w trakcie trwania projektu

Tak jak zdążyłem wspomnieć, na blogu pojawiło się równo 8 wpisów związanych bezpośrednio z moim projektem. Nie liczę [wstępu](/czy-to-kolejny-nudny-blog-pewnie-tak).

  1. [Konstrukcja zmiennej, debugowanie kodu, operacje na zmiennych](/konstrukcja-zmiennej-debugowanie-kodu-javascript)
  2. [Zakres zmiennych, czyli zmienne lokalne i globalne oraz hoisting](/zakres-zmiennych-zmienne-lokalne-globalne-javascript)
  3. [Instrukcje warunkowe – jak z nich korzystać?](/instrukcje-warunkowe-if-switch-javascript)
  4. [Poznajemy pętle (while, for, do… while)](/poznajemy-petle-while-for-dowhile-javascript)
  5. [Funkcje w JavaScript. Proste, a bardzo przydatne!](/funkcje-od-podstaw-javascript)
  6. [Tablice w JavaScript](/tablice-javascript)
  7. [Struktura DOM, pobieranie elementów z kodu HTML](/dom-obiektowy-model-dokumentu-javascript-html)
  8. [Tworzenie obiektów w JavaScript](/tworzenie-obiektow-javascript)

## Trochę statystyk

Najpoczytniejsze wpisy:

  1. [Konstrukcja zmiennej, debugowanie kodu, operacje na zmiennych](/konstrukcja-zmiennej-debugowanie-kodu-javascript) **[1967 odsłon]**
  2. [Czy to kolejny nudny blog? Pewnie tak.](/czy-to-kolejny-nudny-blog-pewnie-tak) **[1423 odsłony]**
  3. [Struktura DOM, pobieranie elementów z kodu HTML](/dom-obiektowy-model-dokumentu-javascript-html) **[1208 odsłon]**
  4. [Zakres zmiennych, czyli zmienne lokalne i globalne oraz hoisting](/zakres-zmiennych-zmienne-lokalne-globalne-javascript) **[1093 odsłony]**
  5. [Funkcje w JavaScript. Proste, a bardzo przydatne!](/funkcje-od-podstaw-javascript) **[1004 odsłony]**


![Wykres odwiedzin bloga](/assets/img/statystyki-jsw60dni-google-analytics.png)
*Statystyki bloga*

Według Google Analytics w ciągu 2 miesięcy blog został odwiedzony prawie **16 tys. razy** przez ponad **13.5 tys.** unikalnych użytkowników.

Od utworzenia bloga powstało **11 wpisów** i zebrało się ponad **50 komentarzy** (dokładnie 52), co daje średnią prawie **5 komentarzy przypadających na 1 wpis**!

## Podsumowanie

Projekt niesamowicie się rozrósł, nie spodziewałem się aż takiego zainteresowania. Co będzie z blogiem? Po prostu będę pisał dalej, ale już niekoniecznie pod szyldem "JavaScript w 60 dni". Chciałbym, aby mimo wszystko główną tematyką bloga był JavaScript, ale czy to się uda?

**Jeżeli masz chęć napisać co sądzisz o projekcie JavaScript w 60 dni, jakie są Twoje odczucia, czego się spodziewałeś - pisz w komentarzu, chętnie poczytam :)**
