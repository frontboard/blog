---
title: "GitHub Student Developer Pack. Jak go uzyskać?"
date: 2018-06-20 13:10:24 +0200
author: Kacper Stawiński
layout: post
categories: inne
img: /assets/img/github-student-dev-pack.png
published: false
---
[Student Developer Pack od GitHuba](https://education.github.com/pack) oferuje za darmo narzędzia, za które normalnie trzeba byłoby wyłożyć grubą kasę. Nie wszystkie z nich są płatne, nie zawsze dostaniemy narzędzie. Czasami będzie to większy limit danej operacji lub wirtualna waluta, pozwalająca na skorzystanie z usług oferującej ją firmy. Postaram się pokazać Wam, co tak naprawdę oferuje wyprawka od GitHuba i jak można ją uzyskać.

Muszę jednak przyznać, że nie jest to żadna nowość. Student Developer Pack dostępny jest już od dłuższego czasu, aczkolwiek wydaje mi się, że został trochę zapomniany w młodszym środowisku programistycznym. A szkoda.

## Korzyści z posiadania GSDP
### GitHub
GitHub oferuje nam prywatne repozytoria. Dla mnie jest to jedna z przydatniejszych rzeczy, za którą - bez Student Developer Packa - musiałbym płacić conajmniej $7 miesięcznie (czyli około 25 złotych).

### Bitnami
Bitnami to platforma, która umożliwia łatwą instalację aplikacji w chmurze. Dzięki programowi od GitHuba dostajemy pakiet biznesowy ważny przez rok czasu, którego wartość wynosi aż $588 ([cennik dostępny tutaj](https://bitnami.com/cloud/pricing)).

### NameCheap
NameCheap to serwis umożliwiający między innymi kupno domen internetowych. W ramach wyprawki otrzymujemy możliwość darmowej rejestracji domeny `.me` oraz certyfikat SSL. Ich ważność wynosi rok.

### HackHands
Eksperci HackHands udzielają użytkownikom pomoc w sprawach programistycznych 24 godziny na dobę. Na starcie mamy możliwość wykorzystania $25 w serwisie. Moim zdaniem to dość skromny budżet, tym bardziej że koszt jednej minuty połączenia wynosi od $1 do $5. Więcej informacji na temat cennika:

> When you create your help request, you set your maximum budget, which can range from $1/minute to $5/minute. Our routing algorithms automatically prioritize qualified experts that can come in under-budget, and work hard on your behalf to search for the cheapest qualified expert to find the best deal for you.

### GitKraken
GitKraken to klient Git dostępny na systemy Windows, Linux i Mac. Oferowane jest nam konto Pro, którego koszt jest równy $60 rocznie.

### Stripe
Stripe oferuje nam bezpłatną obsługę internetowych płatności, jednak ich łączna wartość nie może przekroczyć $1000. Wówczas zaczynamy ponosić tzw. opłaty transakcyjne.

### SendGrid
SendGrid to platforma mailingowa. W planie przewidzianym dla posiadaczy GitHub Student Developer Packa możemy wysłać 15000 wiadomości miesięcznie.



Jak wspomniałem - to tylko część benefitów, które oferuje nam GitHub we współpracy z różnymi firmami. Łącznie możesz otrzymać 21 bonusów, a ich opisy znajdziesz [tutaj](https://education.github.com/pack).

## Jak otrzymać Student Developer Pack?
![Żółty plecak - symbol GitHub Student Developer Pack](https://dwa5x7aod66zk.cloudfront.net/assets/sdp-backpack-a64038716bf134f45e809ff86b9611fb97e41bbd2ccfa3181da73cf164d3c200.png){:style="float:left;max-width: 250px;"}

Sprawa jest prosta, choć zależnie od wybranego sposobu zajmie różną ilość czasu. Naszym zadaniem jest udowodnienie, że mamy więcej niż 13 lat i jesteśmy uczniami/studentami. Jedna z opcji to posiadanie uczelnianego maila w domenie `.edu` (nie sprawdzałem, czy działa w `.edu.pl`, ale gdzieś słyszałem, że tak). Druga możliwość to wysłanie zdjęć bądź skanów dokumentu potwierdzającego naukę. Legitymacje szkolne czy studenckie powinny przejść proces weryfikacji bez najmniejszego problemu.

Mój wniosek został rozpatrzony w niedzielę i cały proces nie zajął zbyt dużo czasu, bo **trwało to około 2-3 dni**. Myślę, że jeżeli potrzebujesz narzędzi umieszczonych w żółtym plecaku z sygnetem GitHuba, warto skorzystać z przygotowanej oferty.